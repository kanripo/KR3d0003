# -*- mode: mandoku-view; -*-
#+TITLE: 農桑輯要
#+DATE: 2015-08-24 23:03:28.702931
#+PROPERTY: ID KR3d0003
#+PROPERTY: BASEEDITION WYG    
#+PROPERTY: JUAN 卷一
<pb:KR3d0003_WYG_001-1a>¶
欽定四庫全書¶
　農桑輯要卷一¶
　　　　　　　　　　　　元　司農司　撰¶
　　典訓¶
　　　農功起本¶
周書曰神農之時天雨粟神農遂耕而種之　白虎通¶
古之人民皆食禽獸肉至於神農因天之時分地之利¶
制耒耜教民農作神而化之使民宜之故謂之神農¶
<pb:KR3d0003_WYG_001-1b>¶
典語神農嘗草别榖烝民乃粒食　世本倕作耒耜倕¶
神農之臣也　周本紀棄為兒時其遊戯好種樹麻菽¶
及為成人遂好耕農相地之宜宜榖者稼穡焉民皆法¶
則之堯舉為農師　漢食貨志后稷始甽田以二耜為¶
耦(顔師古曰甽壟也/音工犬反或作畎)　藝文志農九家百一十四篇(案/原)¶
(本作百四十一篇/今據漢書校改)農家者流蓋出農稷之官播百榖勸¶
耕桑以足衣食¶
　　　蠶事起本¶
<pb:KR3d0003_WYG_001-2a>¶
漢食貨志嘉榖布帛二者生民之本興自神農之世¶
易繫辭神農氏沒黄帝堯舜氏作通其變使民不倦埀¶
衣裳而天下治蓋取諸乾坤(孔頴達曰黄帝已上衣鳥/獸之皮其後人多獸少事)¶
(或窮乏故以絲麻布帛/而制衣裳使民得宜也)　通典周制享先蠶先蠶天駟¶
也蠶與馬同氣漢制祭蠶神曰苑窳婦人寓氏公主北¶
齊先蠶祠黄帝軒轅氏如先農禮後周祭先蠶西陵氏¶
　　　經史法言¶
書洪範八政一曰食二曰貨(孔頴達曰教民使勤農業/求資用也人不食則死食)¶
<pb:KR3d0003_WYG_001-2b>¶
(於人最急故教為先有食又須衣故貨為/二食則勤農以求之衣則蠶績以求之)　無逸周公¶
曰嗚呼君子所其無逸先知稼穡之艱難乃逸則知小¶
人之依(孔安國曰稼穡農夫之艱難事先知/之乃謀逸豫則知小人之所依怙)　禮記王¶
制國無九年之蓄曰不足無六年之蓄曰急無三年之¶
蓄曰國非其國也三年耕必有一年之食九年耕必有¶
三年之食以三十年之通雖有凶旱水溢民無菜色¶
孝經庶人章用天之道(邢昺曰春則耕種夏則芸/苗秋則穫刈冬則入廩)分地¶
之利(邢昺曰分别五土之高/下隨所宜而播種之)謹身節用以養父母此庶¶
<pb:KR3d0003_WYG_001-3a>¶
人之孝也　史記太史公曰居之一嵗種之以榖十嵗¶
樹之以木百嵗來之以徳徳者人物之謂也今有無秩¶
禄之奉爵邑之入而樂與之比者命曰素封故曰陸地¶
牧馬二百蹄(司馬貞曰馬有四足/二百蹄五十匹也)牛蹄角千(顔師古曰/百六十七)¶
(頭牛為蹄與角凡一千二言千者舉成/數也孟康曰馬貴而牛賤以此為率)千足羊(韋昭曰/二百五)¶
(十/頭)澤中千足彘水居千石魚陂(徐廣曰魚以斤兩為計/百二十斤為石顔師古)¶
(曰大陂養魚一/嵗収千石魚)山居千章之材(服䖍曰章方也顔/師古曰大材曰章)安邑¶
千樹棗燕秦千樹栗蜀漢江陵千樹橘淮北常山巴南¶
<pb:KR3d0003_WYG_001-3b>¶
河濟之間千樹萩(顔師古曰萩即楸字樂彦/曰梓木也可以為轅者)陳夏千畆¶
漆(顔師古曰陳縣夏縣/種漆樹而取其汁)齊魯千畆桑麻渭川千畆竹及¶
名國萬家之城帶郭千畆畆鍾之田(徐廣曰六/斛四斗也)若千畆¶
巵茜(徐廣曰巵音支鮮支也茜音倩/一名紅藍其花染繒赤黄也)千畦薑韭(徐廣曰/千畦二)¶
(十五畆韋昭/曰畦猶壟也)此其人皆與千户侯等然是富給之資也¶
不窺市井不行異邑坐而待収身有處士之義而取給¶
焉豈非所謂素封者耶(案史記作豈所謂素封者/耶非也此節取之非原文)　漢¶
食貨志周制種榖必雜五種以備災害(顔師古曰種即/五榖謂黍稷麻)¶
<pb:KR3d0003_WYG_001-4a>¶
(麥豆/也)還廬樹桑(顔師古曰/還繞也)菜茹有畦𤓰瓠果蓏殖於疆¶
埸雞豚狗彘毋失其時女修蠶織則五十可以衣帛七¶
十可以食肉入者必持薪樵輕重相分班白不提挈冬¶
民既入婦人同巷相從夜績女工一月得四十五日(服/䖍)¶
(曰一月之中又得夜半為/十五日凡四十五日也)必相從者所以省費燎火同¶
巧拙而合習俗也(顔師古曰燎所以為明/火所以為温燎力召反)　管子民無¶
所游食則必農民事農則田墾田墾則粟多粟多則國¶
富　齊民要術(後魏高陽太/守賈思勰撰)傳曰人生在勤勤則不匱¶
<pb:KR3d0003_WYG_001-4b>¶
古語曰力能勝貧謹能勝禍蓋言勤力可以不貧謹身¶
可以避禍庸人之性率之則自力縱之則惰窳耳稼穡¶
不修桑果不茂畜産不肥鞭之可也柂落不完垣牆不¶
牢掃除不盡笞之可也此督課之方也且天子親耕皇¶
后親蠶况夫田父而懷惰窳乎¶
　　　先賢務農¶
孟子后稷敎民稼穡樹藝五榖五榖熟而民人育　汜¶
勝之書(氾扶嚴反水名又姓出燉煌濟北二/望本姓凡氏避地于汜水因改焉)湯有旱災¶
<pb:KR3d0003_WYG_001-5a>¶
伊尹作為區田教民糞種負水澆稼　史記管仲相齊¶
與俗同好惡其稱曰倉廩實而知禮節衣食足而知榮¶
辱猗頓魯窮士聞陶朱公富問術焉告之曰欲速富養¶
五牸乃畜牛羊子息萬計貲擬王公(案魯窮士以下採/貨殖列𫝊猗頓用)¶
(盬鹽起注中所引孔/叢子語非史記本文)　莊子長梧封人曰昔予為禾耕¶
而鹵莽之則其實亦鹵莽而報予芸而滅裂之則其實¶
亦滅裂而報予予來年變齊(注變更也變更/所法也齊同也)深其耕而¶
熟耰之其禾繁以滋予終年厭飱　漢食貨志李悝為¶
<pb:KR3d0003_WYG_001-5b>¶
魏文侯作盡地力之教(顔師古曰李悝文/侯臣也悝音恢)以為地方百¶
里提封九萬頃除山澤邑居參分去一為田六百萬畮¶
治田勤謹則畮益三升(服䖍曰與之三升也臣瓚曰當/言三斗謂治田勤則畮加三斗)¶
(也師古曰計數而言/字當為斗瓚説是也)不勤則損亦如之地方百里之増¶
減輒為粟百八十萬石矣又曰糴甚貴傷民(韋昭曰此/民謂士工)¶
(商/也)甚賤傷農民傷則離散農傷則國貧故甚貴與甚賤¶
其傷一也漢文帝時賈誼説上曰管子曰倉廩實而知¶
禮節民不足而可治者自古及今未之嘗聞漢之為漢¶
<pb:KR3d0003_WYG_001-6a>¶
幾四十年矣公私之積猶可哀痛世之有饑穰天之行¶
也禹湯被之矣即不幸有方二三千里之旱國胡以相¶
恤卒然邊境有急數十百萬之衆國胡以餽之夫積貯¶
者天下之大命也茍粟多而財有餘何為而不成以攻¶
則取以守則固以戰則勝懷敵附遠何招而不至今敺¶
民而歸之農使天下各食其力末技游食之人轉而緣¶
南畆則蓄積足而人樂其所矣　前漢宣曲任氏之先¶
為督道倉吏秦之敗也豪傑皆爭取金玉而任氏獨窖¶
<pb:KR3d0003_WYG_001-6b>¶
倉粟楚漢相距滎陽也民不得耕種米石至萬而豪傑¶
金玊盡歸任氏任氏以此起富富人爭奢侈而任氏折¶
節為儉力田畜人爭取賤賈任氏獨取貴善富者數世¶
然任公家約非田畜所生不衣食公事不畢則身不得¶
飲酒食肉以此為閭里率故富而主上重之(案此採史/記貨殖𫝊)¶
(與漢書字/句稍異)　黄霸為潁川太守使郵亭鄉官皆畜雞豚¶
以贍鰥寡貧窮者為條教班行之于民間勸以為善防¶
姦之意及務耕桑節用殖財種樹畜養去食榖馬米鹽¶
<pb:KR3d0003_WYG_001-7a>¶
靡密(顔師古曰/雜而且細)初若煩碎然霸精力能推行之治為天¶
下第一　龔遂為渤海太守躬率以儉約勸民務農桑¶
令日種一樹榆百本䪥五十本葱一畦韭家二母彘五¶
雞民有帶持刀劒者使賣劒買牛賣刀買犢曰何為帶¶
牛佩犢春夏不得不趣田畆秋冬課収斂益畜果實菱¶
芡吏民皆富實　何武為揚州刺史行部必問墾田頃¶
畆五榖美惡　召信臣為南陽太守好為民興利務在¶
富之躬勸耕農出入阡陌止舍離鄉亭稀有安居時行¶
<pb:KR3d0003_WYG_001-7b>¶
視郡中水泉開通溝瀆起水門提閼凡數十處以廣溉¶
灌嵗嵗増加多至三萬頃民得其利蓄積有餘信臣為¶
民作均水約束刻石立於田畔以防分爭禁止嫁娶送¶
終奢靡務出於儉約郡中莫不耕稼力田吏民親愛信¶
臣號曰召父　後漢王丹家累千金好施與周人之急¶
每嵗時農収後察其强力収多者輒歴載酒肴從而勞¶
之便於田頭樹下飲食勸勉之因留其餘有而去其惰¶
懶者獨不見勞各自恥不能致丹其後無不力田者聚¶
<pb:KR3d0003_WYG_001-8a>¶
落以致殷富　杜詩為南陽太守省愛民役廣拓土田¶
郡内比室殷足為之語曰前有召父後有杜母　任延¶
為九真太守俗以射獵為業不知牛耕每致困乏延乃¶
令鑄作田器教之墾闢嵗嵗開廣百姓充給　茨充為¶
桂陽令俗不種桑無蠶織絲麻之利類皆以麻枲頭貯¶
衣民惰窳少麤履足多剖裂血出盛冬皆然火燎炙充¶
教民益種桑柘養蠶織履復令種苧麻數年之間大賴¶
其利衣履温暖今江南知桑蠶織履皆充之教也　張¶
<pb:KR3d0003_WYG_001-8b>¶
堪拜漁陽太守開稻田八千餘頃勸民耕種以教殷富¶
百姓歌曰桑無附枝麥穗兩岐張君為政樂不可支¶
樊重字君雲(後漢書樊宏傳宏世祖之舅封壽/張侯父重追爵諡為壽張敬侯)世善農¶
稼好貨殖重性温厚有法度三世共財子孫朝夕禮敬¶
常若公家其營理産業物無所棄課役童隸各得其宜¶
故能上下勠力財利嵗倍至乃開廣田土三百餘頃其¶
所起廬舍皆有重堂高閤陂渠灌注又池魚牧畜有求¶
必給嘗欲作器物先種梓漆時人嗤之然積以嵗月皆¶
<pb:KR3d0003_WYG_001-9a>¶
得其用向之笑者咸求假焉貲至巨萬而賑贍宗族恩¶
加鄉閭外孫何氏兄弟爭財重恥之以田二頃解其忿¶
訟縣中稱美其素所假貸人間數百萬遺令焚削文契¶
責家聞者皆慚爭徃償之常戒其子曰(案後漢書本句/上有宏為人謙)¶
(柔畏慎不求茍進二句是君雲之子宏/戒其子之言此作君雲戒其子有脱誤)富貴盈溢未有¶
能終者吾非不喜榮勢也天道惡滿而好謙前世貴戚¶
皆明戒也保身全己豈不樂哉　王景為廬江太守百¶
姓不知牛耕致地力有餘而食常不足景乃教用犁耕¶
<pb:KR3d0003_WYG_001-9b>¶
墾闢倍多境内豐給又訓令蠶織為作法制著於鄉亭¶
　王符曰一夫不耕天下受其饑一婦不織天下受其¶
寒今舉俗舍本農趨商賈牛馬車輿填塞道路游手為¶
巧充盈都邑是則一夫耕百人食之一婦桑百人衣之¶
以一奉百孰能供之　崔寔為五原太守土宜麻枲而¶
俗不知織績民冬月無衣積細草而臥其中見吏則衣¶
草而出寔為作紡績織絍具以教之民得以免寒苦¶
劉陶曰民可百年無貨不可一朝有饑故食為至急也¶
<pb:KR3d0003_WYG_001-10a>¶
　仇覽為蒲亭長勸人生業為制科令至於果菜為限¶
雞豕有數農事既畢乃令子弟羣居就學其剽輕游恣¶
者皆役以田桑嚴設科罰躬助喪事賑恤窮寡期年稱¶
大化　杜畿為河東勸耕桑課民畜牸牛草馬下逮雞¶
豚皆有章程家家豐實然後興學校舉孝悌河東遂安¶
　童恢除不其令若吏稱其職人行善事皆賜酒肴以¶
勸勵之耕織種収皆有條章一境清淨　齊民要術皇¶
甫隆為燉煌令燉煌俗不曉作耬犁及種人牛功力既費¶
<pb:KR3d0003_WYG_001-10b>¶
而収榖更少隆乃教作耬犁所省傭力過半得榖加五¶
又燉煌俗婦女作裙攣縮如羊腸用布一疋隆又禁改¶
之所省復不貲　僮种為不其令率民養一猪雌雞四¶
頭以供祭祀死買棺木(案僮种即童恢見後漢書注前/吏稱其職一條採之本傳此條)¶
(採之齊民要術序以/一人而兩載其事)　顔裴為京兆乃令整阡陌樹桑¶
果又課以閒月取材使得轉相教匠作車又課民無牛¶
者令畜豬投貴時賣以買牛始者民以為煩一二年間¶
家有丁車大牛整頓豐足　譙子曰朝發而夕異宿勤¶
<pb:KR3d0003_WYG_001-11a>¶
則菜盈傾筐且茍無羽毛不織不衣不能茹草飲水不¶
耕不食安可以不自力哉　李衡於武陵龍陽洲上作¶
宅種甘橘千樹勅兒曰吾州里有千頭木奴不責汝衣¶
食嵗上一疋絹亦可足用矣橘成嵗得絹數千疋　仲¶
長子曰天為之時而我不農榖亦不可得而取之青春¶
至焉時雨降焉始之耕田終之簠簋惰者釡之勤者鍾¶
之時及不為而尚得食也哉　魏陳思王曰寒者不貪¶
尺玉而思短褐饑者不願千金而美一食　晉桓宣鎮¶
<pb:KR3d0003_WYG_001-11b>¶
襄陽勸課農桑或載鋤耒於軺軒或親耘穫於隴畆¶
北魏辛纂拜河南刺史督勸農桑親自檢視勤者資以¶
物帛惰者加以罪　唐張全義為河南尹經黄巢之亂¶
繼以秦宗權孫儒殘暴居民不滿百户四野俱無耕者¶
全義招懷流散勸之樹藝數年之後都成坊曲漸復舊¶
制諸縣户口率皆歸復桑麻蔚然野無曠土全義明察¶
人不能欺而為政寛簡出見田疇美者輒下馬與僚佐¶
共觀之召田主勞以酒食有蠶麥善収者或親至其家¶
<pb:KR3d0003_WYG_001-12a>¶
悉呼出老幼賜以茶綵衣物民間言張公不喜聲伎見¶
之未嘗笑獨見佳麥良繭則笑耳有田荒穢者則集衆¶
杖之或訴以乏人牛乃召其隣里責之曰彼誠乏人牛¶
何不助之衆皆謝乃釋之由是隣里有無相助故比户¶
皆有畜積凶年不饑遂成富庶焉　李襲譽嘗謂子孫¶
曰吾負京有田十頃能耕之足以食河内千樹桑事之¶
可以衣能勤此無資於人矣¶
　　耕墾¶
<pb:KR3d0003_WYG_001-12b>¶
　　　耕地¶
齊民要術春耕尋手勞(郎到反古曰擾今曰勞説文曰/擾摩田器今人亦名勞曰摩)¶
秋耕待白背勞(秋既多風若不尋勞地必虛燥秋田㙷/實濕勞令地硬諺曰耕而不勞不如作)¶
(暴蓋言澤難遇喜天時故也桓寛鹽鐵論曰茂木之下/無豐草大塊之間無美苗  㙷直輒反田實也暴音曝)¶
(耗/也)凡秋耕欲深春夏欲淺犂欲亷勞欲再(犂亷耕細牛/復不疲再勞)¶
(地熟旱亦/保澤也)秋耕䅖(掩/同)青者為上(比至冬月青草復生/者其美與小豆同)初¶
耕欲深轉地欲淺(耕不深地不熟轉/不淺動生土也)菅茅之地宜縱牛¶
羊踐之(踐則/根浮)七月耕之則死(非七月/復生矣)凡美田之法菉豆¶
<pb:KR3d0003_WYG_001-13a>¶
為上小豆胡麻次之悉皆五六月中䆊(羮懿反/漫種也)種七月¶
八月犂䅖殺之為春榖田則畆収十石(一石大約今二/斗七升十石今)¶
(二石七斗有餘也後齊/民要術中石斗倣此)其美與蠶矢熟糞同　汜勝之¶
書曰凡耕之本在於趨時和土務糞澤早鋤早穫春凍¶
解地氣始通土一和解夏至天氣始暑隂氣始盛土復¶
解夏至後九日(案汜勝之書作/夏至後九十日)晝夜分天地氣和以此¶
時耕田一而當五名曰膏澤皆得時功春地氣通可耕¶
堅硬强地黒壚土輒平摩其塊以生草草生復耕之天¶
<pb:KR3d0003_WYG_001-13b>¶
有小雨復耕和之勿令有塊以待時所謂强土而弱之¶
春候地氣始通土塊散陳根可拔此時二十日以後和¶
氣去即土剛以此時耕一而當四和氣去耕四不當一¶
杏始華榮輒耕輕土弱土望杏花落復耕耕輒勞之草¶
生有雨澤耕重勞之土甚輕者以牛羊踐之如此則土¶
强此謂弱土而强之也　雜説凡人家營田須量己力¶
寧可少好不可多惡凡地有薄者即須加糞糞之其踏¶
糞法秋収治田後場上所有榖穰等並須収貯一處每¶
<pb:KR3d0003_WYG_001-14a>¶
日布牛腳下三寸厚(古一尺大約今一尺三寸有/餘後齊民要術尺寸倣此)每平¶
旦収聚堆積之還依前布之經宿即堆聚至十二月正¶
月之間即載糞糞地(案齊民要術有雜説四/條此節採第一條之説)　種蒔直¶
説古農法犁一擺六今人只知犁深為功不知擺細為¶
全功擺功不到土麤不實下種後雖見苗立根在麤土¶
根土不相著不耐旱有懸死蟲咬乾死等諸病擺功到¶
土細又實立根在細實土中又碾過根土相著自耐旱¶
不生諸病　韓氏直説為農大綱一則牛欺地二則人¶
<pb:KR3d0003_WYG_001-14b>¶
欺苗牛欺地則所種不失其時人欺苗則省力易辦反¶
是則徒勞無益矣凡地除種麥外並宜秋耕先以鐵齒¶
擺縱横擺之然後揷犂細耕隨耕隨撈至地大白背時¶
更擺兩徧至來春地氣透時待日高復擺四五徧其地¶
爽潤上有油土四指許春雖無雨時至便可下種秋耕¶
之地荒草自少極省鋤工如牛力不及不能盡秋耕者¶
除種粟地外其餘黍豆等地春耕亦可大抵秋耕宜早¶
春耕宜遲秋耕宜早者乘天氣未寒將陽和之氣掩在¶
<pb:KR3d0003_WYG_001-15a>¶
地中其苗易榮過秋天氣寒冷有霜時必待日高方可¶
耕地恐掩寒氣在内令地薄不収子粒春耕宜遲者亦¶
待春氣和暖日高時依前耕擺¶
　　　代田¶
漢食貨志趙過為搜粟都尉過能為代田一畮三甽嵗¶
代處故曰代田(師古曰/代易也)古法也后稷始甽田以二耜為¶
耦廣尺深尺曰甽長終畮一畮三甽一夫三百甽而播¶
種於甽中(師古曰種/謂榖子也)苗生葉以上稍耨壠草(師古曰/耨鋤也)因¶
<pb:KR3d0003_WYG_001-15b>¶
隤其土以附苗根(師古曰隤謂/下之也音穨)比盛暑壠盡而根深能¶
風與旱(師古曰能/讀曰耐)其耕耘下種田器皆有便巧率十二¶
夫為田一井一屋故畮五頃(鄧展曰九夫為井三夫為/屋夫百晦於古為十二頃)¶
(古百步為晦漢時二百四十步/為畆古千二百畮則得今五頃)用耦犂二牛三人一嵗¶
之収常過縵田畮一斛以上(師古曰縵田謂不為/甽者也縵莫幹反)善者¶
倍之(師古曰善為甽者又/過縵田二斛已上也)過使教田太常三輔(蘇林曰/太常主)¶
(諸陵有民故/亦課田種)大農置工巧奴與從事為作田器二千石¶
遣令長三老力田及里父老善田者受田器學耕種養¶
<pb:KR3d0003_WYG_001-16a>¶
苗状(蘇林曰為/法意狀也)民或苦少牛亡以趨澤(師古曰趨讀曰/趣趣及也澤雨)¶
(之潤/澤也)故平都令光教過以人輓犂(師古曰輓/引也音晩)過奏光以¶
為丞教民相與庸輓犂(師古曰庸功也言換功/共作也義亦與庸賃同)率多人¶
者田日三十畆少者十三畆以故田多墾闢是後民皆¶
便代田用力少而得榖多　崔寔曰趙過教民耕殖其¶
法三犂共一牛一人將之下種挽耬皆取備焉日種一¶
頃(據齊地大畆一頃/為三十五畆也)至今三輔猶賴其利今遼東耕犂¶
轅長四尺迴轉相妨既用兩牛兩人牽之一人將耕一¶
<pb:KR3d0003_WYG_001-16b>¶
人下種二人輓耬凡用兩牛六人一日纔種二十五畆¶
其懸絶如此(三犂共一牛若今三腳耬矣今自濟州已/西猶用長轅犂兩腳耬長轅耕平地尚可)¶
(於山澗之間則不任用且囘轉至難費力未如齊人蔚/犂之柔便也兩腳耬種壠穊亦不如一腳耬之得中也)¶
　　　區田¶
齊民要術氾勝之書區種法曰湯有旱災伊尹作為區¶
田教民糞種負水澆稼區田以糞氣為美非必須良田¶
也諸山陵近邑高危傾阪及丘城上皆可為區田區田¶
不耕旁地庶盡地力　務本新書夫豐儉不常者天之¶
<pb:KR3d0003_WYG_001-17a>¶
道也故君子貴於思患而豫防之湯有七年之旱伊尹¶
製此法大概與今時種𤓰相類區當於閒時旋旋掘下¶
正月種春大麥二三月種山藥芋子三四五月種榖大¶
小豇菉豆八月種二麥豌豆節次為之亦不可貪多榖¶
豆二麥各料百餘區山藥芋子各一十區通約収四五¶
十石數口之家可以無饑矣壬辰戊戌之際但能區種¶
三五畆者皆免饑殍¶
　¶
<pb:KR3d0003_WYG_001-17b>¶
　¶
　¶
　¶
　¶
　¶
　¶
　¶
　農桑輯要卷一¶
